<!DOCTYPE html>
<html lang="it">
<head>
  <meta charset="UTF-8">
  <title>Biblioteca</title>
  <link rel="stylesheet" href="../style.css">
</head>
<body>
  <h1>Benvenuto nella mia biblioteca virtuale</h1>

  <p>Non sarà quella di Alessandria (d'Egitto), ma è già qualcosa. <br>
     Origene viveva affittando i suoi libri, oggi sarebbe morto di fame, immagino.</p>

  <h2>Lavori in corso...</h2>

  <h2>Elenco dei libri</h2>

  <p>Nel seguito è riportato l'elenco dei libri che tengo nella mia biblioteca. Quando possibile, diritto d'autore permettendo, riporto anche una versione digitalizzata del libro, che non corrisponde quasi mai con la versione della mia biblioteca. I volumi dei libri cui rimanda il link sono spesso dell'Ottocento essendo privi di diritti di autore, ma li ho selezionati fra i migliori, a mio dire, presenti online.</p>

  <h2>Classici Greci</h2>

  <p>Ho studiato, e oramai quel che fatto è fatto, al liceo classico. Da Omero fino a Callimaco e poco oltre ho letto quello che mi capitava fra le mani, e se il prezzo era giusto finiva, lo scritto, anche in biblioteca a far compagnia agli altri.</p>
  <ol>
    <li><b>Omero, Iliade</b>, <a href="https://archive.org/details/homeriilias00home_0/page/n93/mode/2up">qui</a>. Omero è Omero, nulla nella cultura occidentale è stato fatto ignorando il Cieco di Chio. In un'epoca antieroica e minimalista come quella odierna c'è bisogno di un po' di epica.</li>
    <li><b>Omero, Odissea</b>, <a href="https://archive.org/details/homeriodyssea00bekkgoog/page/248/mode/2up">qui</a>.</li>
    <li><b>Omero, Odissea</b>, nella traduzione del Pindemonte.</li>
    <li><b>Aristofane, Gli uccelli</b>, <a href="https://archive.org/details/aristophaniscomo0001aris/page/n11/mode/2up">qui</a>. Aristofane cerca di far ridere con tutti i mezzi — peti, bastonate in testa, riferimenti sessuali — e comunque riesce a far ragionare ogni tanto. In questo batte i comici che censurano loro stessi e sono sempre timorosi. Farsi battere così da un ateniese del V secolo è difficile.</li>
    <li><b>Aristofane, Le donne in parlamento, Le rane</b>.</li>
    <li><b>Sofocle, Antigone, Edipo re, Edipo a Colono</b>. Molto bello l'Edipo a Colono. Simpatico il fatto che fu portato in tribunale dall'autore oramai vecchissimo. Infatti i figli di Sofocle, anziani anche loro, pretendevano di sollevare dall'oramai vecchio e rimbambito padre l'onere della patria potestà e quello delle sue ricchezze. Sofocle per dimostrare la sua salute mentale portò quest'opera in tribunale e vinse il processo. I figli non poterono ottenere nulla; di fatto, la libertà personale era estremamente vincolata nell'Atene classica dalla volontà paterna.</li>
    <li><b>Euripide, Le Baccanti, Medea</b>.</li>
    <li><b>Platone, Simposio, Apologia di Socrate, Critone, Fedone, La Repubblica</b>.</li>
    <li><b>Aristotele, Fisica, Metafisica, Etica Nicomachea</b>.</li>
    <li><b>Luciano, Dialoghi (degli dei, degli uomini...), Storia vera</b>.</li>
    <li><b>Erotodo, Storie</b>.</li>
    <li><b>Tucidide, Guerra del Peloponneso</b></li>
    <li><b>Isocrate, Discorsi</b>.</li>
    <li><b>Euclide, Elementi</b></li>
  </ol>
  <h2>Classici Latini</h2>
  C'è una strana abitudine di pensare al mondo latino come a un mondo classico di secondo livello rispetto a quello greco, come se i latini fossero in fondo dei copioni o degli imitatori al massimo. Per quanto la cultura latina sia debitrice di quella greca l'originalità della produzione romana è tutt'altro che imitativa. Sussite nei testi di Cicerone, per fare un esempio, una fortissima e radicata identità romana e italica (non si legga italiana) che non ha nulla a che fare con quella ellenistica, se pure nei testi filosofici di Cicerone il rimando e la citazione ai maestri greci è sempre presente. 
  <hr>
  <p><a href="../index.html">Torna alla pagina principale</a>.</p>
</body>
</html>
