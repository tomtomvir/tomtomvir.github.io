<!DOCTYPE html>
<html>
<head>
<title>Fisica</title>
	<link rel='stylesheet' type='text/css' href='../style.css'>
	<meta charset="UTF-8" />
</head>
<body>
<h1>Fisica (titolo un po' poco umile)</h1>
<p>
La materia che ho scelto di studiare all'università è fisica.
In primo luogo mi sembra giusto spiegare perché ho voluto studiare all'università. Lo studio universitario è considerato da molti ultimamente (2025)
un qualcosa di quasi superfluo, un privilegio stupido e insensato, basta pensare alle battute del magnate americano Elon Musk sull'argomento.
Musk, e molti altri appartenenti a quella frangia politica hanno spesso sottolineato come l'università sia un'istituzione anacronistica, che basta 
andare su internet per imparare quello che si vuole, e non c'è bisogno di perdere tempo in università. Basti pensare, dicono gli appartenenti a questa
fazione che ha in antipatia l'attività accademica, ai molti esempi di uomini di successo che non hanno fatto questo percorso. Ovviamente il discorso 
ha per me scarsa validità, essendo che io e loro non misuriamo il successo allo stesso modo, e che ovviamente non è detto che se esistono uomini di 
successo che non hanno fatto un percorso universitario (quando si parla in questi termini mi viene in mente di citare i nomi di Cesare e Gengis Khan) 
allora chi fa un percorso universitario non avrà successo, semplicemente non è così che funziona la logica.
Io vedo invece nel percorso universitario un giusto modo per erudirsi. Il fatto di trovarsi in un ambiente che predispone lo studio con l'esperienza
di professori e altri studenti permette di rendere lo studio più accessibile a chi come quasi tutto non sprizza di genialità da tutti i pori.
Il contatto umano va considerato significativo soprattutto, la compresenza di persone che hanno interessi simili e nobili permette la formazione di 
amicizie, di unioni e di esperienze sociali che formano l'uomo e la donna. Se potenzialmente posso scaricare da internet tutti gli articoli del mondo
non posso scaricare il rapporto con professori, studenti, bidelli, segretari che nel bene e nel male forma lo studente universitario. 
Se mi chiedessero vale la pena fare l'università comunque non direi subito "sì, sì", pur rischiando di contravvenire all'insegnamento di Gesù, ma mi 
dovrebbe sempre mostrare le alternative che ha, perché si possa dare un giudizio sulla scelta. Il percorso universitario è in questo senso da mediocri,
nel senso che viene scelto da persone "normali", soprattutto a oggi. Se uno avesse la possibilità di girare il mondo e fare avventure di chissà quali 
sorta, tipo per esempio fare una vita alla Simone Wiel, io credo che opterei per l'alternativa stravagante. Per i comuni mortali non è male come scelta
l'università.
<br>
Ora uno (chi?, forse giusto io) si potrebbe chiedere, perché hai scelto fisica?, potresti sembrare più un tipo da letteratura o forse a fare il matto 
a archeologia o il matto e basta in un ospedale psichiatrico (si scherza ovviamente le malattie psichiatriche sono una cosa seria).
E invece faccio fisica. Chissà perché l'ho scelta. Mi è sempre piaciuta la matematica, e pure la fisica per quel poco che ho fatto al liceo classico,
ma in realtà non si vedeva in me una grossa differenza fra la capacità nelle varie materie, eccettuato forse inglese e italiano, non essendo rispettivamente
un campione della pronuncia e della scrittura, come si può capire dalla mia prosa zoppicante e quasi imitativa del parlato.
Ho scelte tuttavia fisica perché mi piaceva l'idea di poter prevedere il <em>futuro</em>, attraverso l'uso della teoria fisica; e mi affascinava anche l'idea
un po' romanzata del fisico, o dello scienziato in generale, come uno stregone o un druido moderno che sa come funzionano le cose e a cui tutti si rivolgono
per conoscere la verità (chissà che potrebbe dire di questo un buon psicanalista o il "web scraper" che sta profilandomi leggendo il sito).
Mi accorsi poi che il me di
allora forse avrebbe preferito matematica, perché della teoria fisica ci avevo capito veramente poco, direi nulla. Il metodo scientifico e il metodo logico
matematico applicati alla fisica li ho appresi all'università, e li ho capito quanto non ci capissi veramente nulla; molte altre volte credo che ripeterò 
questa triste frase. Finita questa lagnosa introduzione, passiamo all'argomento in questione, se sei un fisico prendi tutto con un po' di pietà 
nei confronti di chi scrive

</p>
<h2>Cos'è, a parola tue, la fisica?</h2>
<p>
La fisica è una forma di "filosofia" nel senso amicizia o attrazione per la conoscenza, solo che si specializza in un tipo di conoscenza.
La fisica cerca la conoscenza sulla "physis" (natura in greco), studia cioè la natura. La natura non va intesa come alberelli, cespugli e
Tarzan che si dondola dalle liane, ma come è l'insieme dei fenomeni che sperimentiamo ogni giorno palesemente. La caduta di un fulmine, la visione
umana, la frattura di un osso, la luce del sole e la pioggia che cade sono esempi di questi fenomeni, la fisica in via di principio potrebbe 
studiarli tutti, e se siamo riduzionisti e positivisti - io non lo sono, ma per ipotesi - ogni fenomeno si potrebbe studiare in potenza con 
la fisica, basta che appaia ("phainomai", la radice di fenomeno, significa apparire) in qualche modo e il fisico ci può metter mano. 
Ovviamente il fisico ha risorse limitate e quindi tenta di determinare quali fenomeni sono più interessanti da studiare, che generalmente significa
gli unici che è in grado di studiare.
Storicamente credo si possa dire che la fisica è esistita in tempi antichi indipendentemente dalla scienza, e soltanto successivamente lo studio
della natura ha preso un carattere scientifico matematico. La scienza fisica moderna manca, come ogni cosa d'altronde a causa del linguaggio stesso,
di una definizione esatta. Provo comunque a fare un tentativo, la fisica, intesa nel senso moderno di scienza fisica, comunemente chiamata fisica, è
l'attività di studio dei fenomeni naturali più elementari e semplici tramite l'utilizzo di strumenti matematici; la fisica si basa su osservazioni
sperimentali che vengono rese teoria fisica tramite relazioni di corrispondenza fra matematica e fenomeno. La teoria deve avere un carattere predittivo, cioè 
posso immaginare di prevedere un nuovo fenomeno in teoria, determinare con le stesse regole di corrispondenza di prima le caratteristiche di questo fenomeno
e verificare che tutto torni con la teoria; la parte sperimentale, cioè la verifica e l'analisi del fenomeno, è basata su una serie di tecniche 
e leggi che non prescindono dall'esperienza passata degli sperimentatori, dalla scienza statistica e dal buon senso.

Come si vede non è nulla di chiaro e definito, è anzi un'entità quanto mai mobile e mutante nel tempo.
La fisica è una scienza enormemente vasta e l'unificazione che si desidera ottenere in essa, cioè "riassumere tutto in una formula", spesso lascia
molto a desiderare. Tuttavia che l'amplissima categoria di oggetti che si muovono, per fare un esempio, sia stata bene o male riassunta nella 
categoria teorica di traiettoria nello spazio è un esempio piuttosto soddisfacente di che cosa poi sia quest'unificazione dei fenomeni.
Per saperne di più sul significato universalmente riconosciuto del termine si consulti il bellissimo articolo della Enciclopedia Treccani "fisica", oppure 
l'altrettanto bello articolo di Wikipedia o  dell'Encyclopaedia Britannica.

</p>

<h2>Ma la scienza fisica si occupa della verità?</h2>
La fisica, nella declinazione moderna, sembrerebbe non occuparsi affatto della verità, ma di modelli matematici che spiegano i fenomeni, dove ognuna di queste parole ha un significato operativo più o meno preciso.

<br>
Tommaso Virgilii, settembre 2025 
<br>

(per correzioni o domande scrivi tomtomvir2004@gmail.com).

<br>
<a href="../../index.html">Indietro<a>
</body>
</html>
