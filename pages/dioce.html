<!DOCTYPE html>
<html>
<head>
<title></title>
	<link rel='stylesheet' type='text/css' href='style.css'>
	<meta charset="UTF-8" />
</head>
<body>
<h1>Dio c'è, ma non si vede.</h1>
<p>
Quella che segue è una lettera a un'amica.
<br>
<br>
Quando mi chiedono "perché credi" io, da fisico quali sono di formazione, rispondo con la causa materiale dell'evento, esponendola sinteticamente con "perché mia madre crede", questa è la cuasa.
Il problema  che la domanda spesso, se posta da persone che si credono e pure sembrano lontane dalla fede è posta in modo sbagliatissimo e per mia colpa riceve, cosa ancora più grave una risposta sconveniente.
Qui, è chiaro, chi scrive non si pone l'obbiettivo di costruire formalmente una proposizione che risolva la questione, ma di esporre per quanto in modo imperfetto alcune sue idee.
Quello che può essere chiamato oggetto di religione, della mia religione in particolare, come a esempio la Bibbia, la fede, le preghiere o i sacramenti non può essere mai esposto in maniera fruttifera a chi in primo luogo non partecipa di atti religiosi in quanto soggetto. Ciò appare come parlare di piani inclinati a uno che non partecipa della mia stessa realtà fisica, oppure parlare, per usarne una banale, del rosso a un cieco e simili.
Per questa ragione trovo sconvenienti quei leggeri "come la vedi?" e "che ne pensi dei...?" e altre che mi costringono spesso a rispondere con mendace diplomazia e leggerezza impropria, e poi a pentirmi della leggerezza con cui ho parlato e vissuto. 
<br>
Conviene premettere a quanto segue le solite barbose premesse che che un credente in questo difficile mondo è costretto a dire: che ho i miei dubbi quotidiani, che non ho tutto chiaro, che non mi credo in una ragione purissima e perfettissima ecc.
<br>
Ma detto questo aggiungo alcune mie personali opinioni che mi sembrano fatti evidenti.
<br>
La giustizia non è di questo mondo e la possibilità di vedere alcune cose nel mondo è di conseguenzadistribuita in modo iniquo.
Come cioè ci sono ciechi e vedenti, stolti e geni o lenti e veloci ci sono persone dotate di fede o non dotate di fede, o meglio lo sono in gradi differenti.
La fede è molto analoga a la capacità atletica, non è distribuita equamente, non prescinde da fattori ambientali e non tutti sono predisposti a essa in modo identico.
<br>
Tentare di giustificare l'evento religioso a chi non lo sperimenta in primo luogo, e come questo si concili con Dio che è Amore, è come spiegare a un vecchio paralitico come migliorerà a correre i 100 metri per le prossime Olimpiadi.
<br>
Tale lo sconforto a cui sono portato a fare questi discorsi.
Sarebbe per me 100 volte migliore e più utile che a tutti questi interrogativi rispondessi con una "ave, o Maria" recitata in cuor mio e un effettivo silenzio. Purtroppo non ho sempre il coraggio di comportarmi così.
<br>
Ora se fosse altruistica questa lettera dovrei dire che Gesù cura i paralitici, ma non mi pare il caso di intraprendere quella strada.
Aggiungo che non sono stato sempre credente e che ultimamente solo prendo la cosa con gravità.
<br>
Finisco consigliando, perché così mi dice il cuore la lettura del V libro delle confessioni di S. Agostino, il libro di Giobbe e il Qoelet.
Con stima e amicizia e voto di ricordarti nella preghiera.
<br>
PS. scusate la sgangheratezza ma sono in sessione.
</p>
<br>
Tommaso Virgilii, febbraio 2026, Roma
<br>
<br>
(per correzioni o domande scrivi tomtomvir2004@gmail.com).

<br>
<a href="../index.html">Indietro<a>
</body>
</html>
