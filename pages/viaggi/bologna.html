<!DOCTYPE html>
<html>
<head>
<title></title>
	<link rel='stylesheet' type='text/css' href='../style.css'>
	<meta charset="UTF-8" />
</head>
<body>
<h1>Bologna, semiotica particolare</h1>
<h3>Bologna, 5-6 settembre 25</h3>
<p>
Sono venuto ad accompagnare un parente per una visita medica di routine.
Già ero stato a Bologna, due volte. La città si presenta come una tipica città italiana del nord.
Pulita, clima torrido della pianura padana, in centro si suda.
Ho dormito in un hotel fuori città. Ho fatto un giro al centro la sera, ho parcheggiato lungo Via Capo di Lucca, ci sono parcheggi che non sono a
pagamento la sera dopo le 20, consiglio di parcheggiare lì.
Ho fatto due passi per il quartiere "Universitario", dove appunto risiede l'Alma Mater Studiorum, l'antichissima università.
L'ambiente dei giovani universitari pare abbastanza disteso, seppure, almeno agli occhi di un romano solo, appare piuttosto chiuso, con i suoi linguaggi e semiotica sociale a parte. 
<br>
Si notano molte bandiere della Palestina, è un tema che hanno molto a cuore. Credo che sia per loro anche una sorta di simbolo di appartenenza sociale, non solo una forma
di apprensione politica. La sera stessa, un banalissimo giovedì, era iniziata una protesta credo proprio a favore della situazione attuale in Terra Santa.
Quanto siano spinti da vera apprensione e amore per il prossimo, e quanto invece agiscano per sentimento di gruppo è difficile determinarlo. 
Nel loro aspetto criptico i giovani abitanti hanno comunque il modo di portarsi di chi è tranquillo di star dicendo tutta la verità, di chi è veramente sincero nel suo essere.
Tuttavia l'omogeneità del comportamento, che almeno a me appare, è un sintomo evidente che non siano persone prive di una forte costruzione sociale su di loro.
Non è un caso che i bolognesi quindi assomiglino molto al loro stereotipo, cosa vera per pochissime città.
Con questo scritto non si intende screditare nessuno, sono solo pensieri di scarso valore e opinioni senza una vera conclusione. Ho conosciuto persone molto pietose (nel senso etimologico) a Bologna, se così non fosse non avrei portato mica una persona a curarsi lì non credete?
 Impressioni sono, ecco tutto. 
</p>
<br>
Tommaso Virgilii, settembre 2025 
<br>
<br>
(per correzzioni o domande scrivi tomtomvir2004@gmail.com).

<br>
<a href="../../index.html">Indietro<a>
</body>
</html>
