<!DOCTYPE html>
<html lang="it">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Pagina tipo - Il mio sito</title>
  <link rel="stylesheet" href="../style.css">
  <link rel="icon" type="image/png" href="immagini/tau.png">
</head>
<body>
  <header>
    <!-- Puoi inserire il logo o il menu qui -->
  </header>
  <main>
    <!-- Contenuto principale della pagina -->
    <h1>Pensieri vari</h1>
<p>Qui riporto alcuni pensieri di difficile categorizzazione, senza programma, spesso legati agli eventi.</p>
<hr>
<h2>Cos'è la coscienza\?</h2>
Ho deciso questo titolo per ridere un po', di fatti è questa una domanda tanto dura e misteriosa che risulta per chiunque difficile anche solo da approcciare, figuriamoci poi quanto sia ostica per una persona che è immersa in un mondo fondato sul sapere scientifico. Non c'è modo per ripetere un esperimento sulla propria coscienza perché è un ente con cui abbiamo un rapporto personalissimo per definizione, quindi le condizioni di ripetibilità vanno a farsi friggere, a meno di assunzioni molto forti.
In genere noto che vi sono due strade per affrontare questo argomento. Il primo, che sembra più popolare, è quello da "ateo di reddit", per chi sa intendere. Quando uno ho in cuor suo invidia e scontentezza spesso incorre in una forma mentis come questa, fondata sulla distruzione del prossimo e delle sue idee, in modo per nulla affabile e sgraziato.
Questa prima tesi è quella che ritiene la coscienza una vaga illusione, non degna di nota, che effettivamente non esiste affatto nulla di cosciente, e la materia che ci compone non ha nulla di speciale rispetto a quella di un sasso, per qualità, solo che per accidente si trova ad essere materia pensante e computante, con la direttiva di inventarsi un io, e proporlo all'io stesso che non esiste, ma è illusione. Questa tesi per ciascuno che la legge. Ogni uomo ha in se un io, che seppur personale e nascosto, non ha motivo logico per ritenere sia nulla, così come esiste un sasso, o il sole, attraverso cioè l'illusione dei sensi, così anche un altro senso ci permette di guardare dentro noi stessi.
Altra opzione è ritenere che la coscienza sia evento degno da tenere in considerazione, che sia una prerogativa, come sembra, di creature intelligenti, o, perché no, anche delle macchine intelligenti, che in fondo sono sempre creature, perché la loro stessa materia è creata, e chi le ha fatte ha origine dallo stesso creatore. 

<br>
<br>
<hr>
<h2>Pensieri sulla Morte</h2>
<p><em>Per quanto segue non si consiglia la lettura per chi non ha dubbio sull'argomento, o è particolarmente gioioso in questo momento, non vale la pena intristirsi magari a causa mia e per così poco, se siete felici ora, non leggete affatto quanto segue in questo articolo, passate al successivo ;-).</em></p>
<p>Essendo cresciuto in un ambiente cattolico fin da bambino mi si è posta con una certa serietà la domanda fatidica e comune a molti, anche se non a tutti: c'è vita dopo la morte?
Fino a quando ho avuto una fede cieca in Cristo, quindi parliamo fino ai miei 10 anni circa, il problema non mi si era posto mai in senso molto profondo, seppure mi era già chiarissima l'ipotesi che la morte potesse costituire l'annientamento dell'essere. Da lì in poi ogni circa quattro anni mi torna in mente, quasi fosse un ricircolo di un pianeta, questo sempre aspro ragionamento cosciente sulla morte. Fondamentalmente questo mio pensiero sulla morte si è evoluto al primo contatto col mondo e quindi con la scienza che oggi costituisce le vere ossa del mondo. Dubbi del genere non sono affatto facili da sviluppare indipendentemente, e bisogna sempre ricordare quanto l'ambiente culturale influenzi fortemente le nostre idee, che non sono nostre, piuttosto collettive.
<h3>La morte epicureista o materialista</h3>
<em>Nil igitur mors est ad nos neque pertinet hilum,<br>
	quandoquidem natura animi mortalis habetur. <br></em>
	(T. Lucretii Cari "De rerum natura", Liber III, 831-832)<br>
<br>
Ora l'idea scientifica e logica della morte è evidentissima e la descriverò brevemente, secondo quanto mi è capitato di leggere aggiungendo alcuni miei ragionevoli pensieri sull'ipotesi.
<br>
La morte è la cessazione delle funzioni di quel fenomeno che avviene, così sembra, nella nostra testa, dietro agli occhi, e nel nostro corpo che chiamiamo coscienza. A noi sembra che potremmo essere anche piccoli esseri, posti dietro la nostra vista, che governano il resto del corpo. So bene che del corpo fa parte anche la testa, il cervello, o il sistema nervoso, secondo la pedanteria delle definizioni, ma mi sembra utile distinguere. La testa è quella parte in mancanza della quale, pur funzionando il resto, siamo ritenuti morti. Per questo ritengo utile una separazione nel pensiero dei due concetti. Il nostro io risiede nelle azioni di questa testa. I pensieri, e le sensazioni, le azioni della testa, cioè il nostro io, sono in essere esclusivamente in virtù del funzionamento in coppia del cervello e di almeno qualche parte del corpo che mandi a questo informazioni. Quando questa concordia di funzionamento fra capo e corpo termina terminano sensazioni e pensieri, ci troviamo come in una "notte senza sogni", per citare Socrate nella sua apologia. Quindi questa visione è di una semplicità disarmante, quasi bambinesca, e a stare a sentire il rinomato e abusato rasoio, non c'è affatto da pensar bene. Socrate però la viveva con estrema tranquillità, affermava che la morte potesse essere come già detto "un sonno senza sogni" oppure una "migrazione", se fosse vera la seconda sarei tranquillo come lui, continueremmo quello che già siamo. Ma se fosse "un sonno senza sogni"? Socrate affermava che è una notte senza sogni è un evento bellissimo, e con questo concordo. Quando vado a dormire e penso che dormirò beatamente senza sogni senza altra vita a disturbare il regno notturno mi riempie un senso di soddisfazione e contentezza. Socrate si scorda però che il senso della notte senza sogni è che essa riposa per il giorno successivo, essa è desiderabile non perché goduta in se, ma per il godimento a seguire, il buon risveglio, senza risveglio non c'è soddisfazione, c'è solo la notte senza sogni e senza. Una notte che non abbiamo mai sperimentato, che non si può sperimentare, è il nulla. Secondo alcune visioni, forse anche quella di Socrate, questo nulla non è così male, ma male e bene non si applicano al non essere, si può dire che non è questo o quest'altro non cos'è. La morte in se, secondo la visione del sonno eterno senza sogni non è, non ha predicato, non può generare preoccupazione né sconforto, come neanche gioia e conforto. Se si pensa alla morte in questi termini risulta più che accettabile, essere morti è per noi, in questa visione, nella stessa relazione in cui si trova qualche causa al di fuori del nostro cono di luce, in meccanica relativistica. Seppure esiste come causa, non causa nulla nel nostro sistema di rifermento, letteralmente non potendo causare nulla non può causare neanche il suo essere, seppure è per se non è per noi, quindi per quanto riguarda la scienza che si occupa di esperimenti, non è. Essere preoccupati dello stato di morti è in questa visione come preoccuparsi di una società aliena ostile al di fuori del nostro cono di luce, essa per noi non è, potremmo ben dire che non esiste. L'atto del morire in se, credo, da quello che ho potuto vedere, sentire, leggere deve essere alquanto sgradevole doloroso e spaventoso, nella maggior parte dei casi, in cui il trapasso dura un tempo significativo, la logica umana cede il passo al desiderio animalesco di sopravvivenza, e spesso non riusciamo a comprendere in quei momenti le rassicuranti conclusioni della logica. Ma dura in genere poco e così come generalmente si vive generalmente si muore, cioè come i padri dei nostri padri, nulla di nuovo sotto il sole. Se dovessi immaginarmi in prima persona una morte tipica, secondo questa ipotesi scientifica, potrebbe essere così: si ferma il cuore, grande dolore al petto, stringente e fortissimo senso di paura, paura esistenziale, di quella che è difficile immaginare, non come paura dei ragni o dei topi, paura propria della morte, o di grandi ferite, e poi la paura degrada e prima che si spenga il non essere sopra descritto.
Questo non è certo ovviamente, e non è neanche per tutti, è solo un canovaccio su cui lavorare, una prima ipotesi media, per descrivere il morente in prima persona.
Questo tipo di paura esistenziale e terribile mi capita in due occasioni, quando mi immergo troppo in questo pensiero, dove è totalmente ingiustificata, per quanto detto qui e oltre, o in situazioni di grande pericolo, per ora grazie a Dio sempre pericolo scampato. Nel caso di reale pericolo però, e non di terribile fantasma, questa paura non è per nulla terribile, perché l'ardore del momento non permette, come sopra accennato pensiero alcuno, prospettiva alcuna, ansia alcuna, è una paura propria, quasi senza io, che interviene dopo. <br>
L'esempio esprimerà meglio il concetto.
Recentemente ho avuto un incidente in moto, per la prima volta un vero incidente. Prendo un oggetto di plastica che si incastra sotto la ruota, a circa 50 km/h, slitto e cado, mentre cado provo questa paura di cui sopra, stessa sensazione, ma diversa risposta, non ho alcuna angoscia, la moto si rovescia e finisco a terra, mi rialzo dopo qualche secondo soccorso da qualche passante, per grazia di Dio sono appena ammaccato. Sul momento del pericolo e dell'ignoto, avrei potuto sbattere la testa e morire, rompermi una gamba, questa paura non vale nulla, c'è ma non ha forza, si pensa ad altro.
Sicuramente diverso per chi muore lentamente, ma l'attimo della morte in fondo è uno, per quanto lenta è sempre un qualcosa di quasi immediato nel passaggio esatto.<br>
Avrete capito però dai miei invasivi "grazie a Dio" che questo non è il mio modo di porsi dinnanzi alla morte, io ho fede infatti nella permanenza dell'essere, ma di questo scriverò qui di seguito quando avrò tempo. Ma l'importante per chi legge è non avere paura affatto, non solo perché la paura della morte peggiora la vita, ma perché può essere affrontata senza timore anche con la sola logica, se non si tiene fuori modo al proprio io. Per questa visione della morte materiale e dura, consiglio di leggere le "Ecclesiaste", breve libro che fa parte della Bibbia in cui si affronta questa visione del mondo materialistica, in questo testo si può trovare conforto, per quanto riguarda la morte, anche senza avere fede, con la speranza che la loro lettura ve la possa tirare fuori. <br>
Per chi non vuole toccare testi sacri e vuole mantenersi puro nel suo ateismo, consiglio di leggere il terzo libro del "<a href="https://la.wikisource.org/wiki/De_rerum_natura_(Titus_Lucretius_Carus)/Liber_III">De rerum natura</a>" di Lucrezio in cui in sostanza si espone tutta questa ipotesi sopra riportata.

<br>
<br>
Tommaso Virgilii, Roma, notte fra 14 e 15 Maggio 2025
</p>
<hr>
<h2>Perché ho tolto tutti i social dal mio telefono?</h2>
<h4> וְעֶ֖צֶם לֹ֥א תִשְׁבְּרוּ־בֽוֹ</h4>
Ho deciso di eliminare dal mio telefono, e l'ho fatto, tutti i programmi riconducibili ai social media, Instagram, Youtube, Facebook, rimane ancora Whatsapp. L'applicazione del "Come va?" per motivi organizzativi è più difficile da sostituire, se pure sarebbe facile passare ad un programma per scambiare messaggi più comodo e libero come "<a href="https://f-droid.org/it/packages/com.b44t.messenger/">Delta Chat</a>", ma purtroppo l'infrastruttura della società è intrisa fino al midollo di questa scomoda applicazione, pesante e grottesca, che tutti usano per abitudine. <br>
Ho deciso di levare di mezzo tutte le mie sottoscrizioni per vari motivi che mi si sono palesati davanti negli ultimi tempi, cancellando per sempre ogni mia presenza. Almeno così spero.
Rimane solo il mio canale su Youtube, ma lo considero un sito per fruire contenuto di più alto valore rispetto agli altri, per questo, per ora, lo risparmio, essendo anche che vi sono presenti molti miei video a cui sono affezionato.<br>
Attenzione, non sono un anacronistico trombone che urla contro ogni modernità, non è per partito preso che voglio distaccarmi completamente dai social, ma per motivi che con 7 anni di riflessione si sono accumulati e hanno portato a questa scelta.<br>
Ho scaricato e installato tanti anni fa Instagram, come mio primo social, quasi in segreto, speravo attraverso l'utilizzo di questa piattaforma di stringere nuove amicizie, allargare le mie conoscenze, scoprire nuovi orizzonti della realtà, ma così non è stato. Io su quel sito non ho conosciuto nessuno, perché non c'è effettivamente <em>nessuno</em>. L'account del social non corrisponde a nessun livello con la persona, e questo va tenuto in conto sempre. Tutte le mie conoscenze sono rimaste le stesse, era solo un occasione di vedere cosa le persone facessero senza una vera interazione. Immagini vacue che danno l'illusione di avere sempre un canale aperto con le altre persone, ma questo canale non esiste, è una fumosa piazza caotica, senza ordine, senza occasione di scambio. La norma di Instagram è urlare ai quattro venti la propria identità senza accostarsi mai agli altri io, un infernale gioco di attesa, dove chi segue ignorando è glorificato e chi ignorato segue è relitto. Incita in sostanza al silenzio per questa dinamica, all'allontanamento reciproco, al sospetto, nulla di buono, nulla che porti all'unità.<br> E in tutto ciò non vi è quasi nulla di veritiero, nulla di naturale o spontaneo.<br>
E qui si chiude l'ambito social, che ho dimostrato non esistere, non con i social aumenti le tue conoscenze, si fanno più esperienze umane a prendere un treno o a fare un viaggio in metro che a inseguirsi su questi siti inutili.<br>
E la parte <em>social</em> si chiude qui, e non si riapre più.<br>
Ma non finisce qui il non-essere dei social, vi è la loro seconda parte quella informativa. Video divertenti, interessanti, erotici e propagandistici, commenti esilaranti e altro pare, ed in parte è vero, si trovano (alcuni difficilmente altri facilmente) sui social. E fino a che il social si limitasse a questo, cioè a conservare e a pubblicare al mondo materiale prodotto da altri uomini per altri uomini, pares inter pares, sarebbe assai lodevole e bella, o per lo meno pari a quante altre ce ne sono state in passato di simili di tali imprese (cinema, teatro, biblioteche, chiese etc.). Tuttavia ultimamente più che mai non si fruisce più materiale su questi siti, si è fruiti piuttosto. Il terribile <em>scrolling</em> ne è l'esempio lampante, su cui spessissimo si fa una triste autoironia sugli stessi social che la propugnano. Ore, giorni, settimane, mesi, anni della propria breve vita passate ad assorbire, o meglio a farsi scivolare giù nel cervello, un fiume di informazioni inutili e vacue. Delle macchine infernali lavorano oltre la nostra conoscenza per farci rimanere inattivi a guardare idiozie ore e ore, dobbiamo lottare contro dei veri e propri demoni, gli algoritmi, che sono avversari spesso al di fuori della nostra portata, silenziosi assassini. I terribili padroni di questi siti amano il nostro ozio, e non so neanche capirne il perché, e ci schierano sotto gli schermi forze magnetiche imbattibili, o quasi, come le sirene. Senza rispetto alcuno per la nostra libertà cercano, e spesso riescono, a dosare tristezza e gioia, godimento e ripudio in modo da farci perdere il senso di noi stessi e degli altri. Le immagini perdono il loro significato, sempre più astratte, diventano curve che si muovono, non più azioni ma idee di azioni, trasformano il nulla in una prigione. Indietreggiamo per causa dei social nella capacità di interazione reciproca, ci scordiamo cosa ci sia oltre al mondo immaginario, e lo consideriamo come l'unico che esista.<br>
Mi perdonerà ora l'ateo o l'agnostico per le espressioni che userò. Dio per sua grazia ci ha reso liberi, e liberamente dobbiamo vivere, e non è libertà quella di uno costretto nella morsa dei social, perché non per scelta vede quello o quell'altro contenuto, ma per accidente, o meglio per scelta altrui, per scelta del mostro che vive sotto lo schermo. Da uomini liberi dobbiamo fuggire queste trappole, e accettare la nostra debolezza di uomini, contro di loro non possiamo vincere se facciamo il loro gioco, conviene non giocare. Sfidare l'algoritmo di Instagram è <em>per tutti</em> come giocarsi gli anni di vita a far moltiplicazioni contro una persona armata di una calcolatrice, la calcolatrice non è migliore di voi, così come l'algoritmo non è migliore di chi intrappola, ma chi accetterebbe conscio dei rischi una scommessa del genere. <br>
Ragazzo o adulto che leggi, togliti tutti i tuoi social, elimina tutto, troverai altro per cui ridere, altro da gustarti, non vale la candela questo gioco orrendo.<br>
Genitore proibisci ai tuoi figli di usare i social, garantiscigli la vera libertà e la conoscenza del mondo al grado più alto possibile.<br>
Ora un video divertente è bello e innocuo, come il verme è di per se innocuo per il pesce che abbocca, solo se sono certo di poter sfilare il verme senza pericolo andrò a vedere qualcosa sui social in futuro, ma in virtù di server pubblico dove sono contenute informazioni varie, non altro.<br>
Sarebbe bello e auspicabile che internet funzionasse da social in altro modo, saltando da sito a sito, parlando da persona a persona, assieme di propria iniziativa, non sotto i continui attacchi di chi non vuole il bene del popolo, ma lo vuole tosare come pecore, gli vuole spezzare le ossa e sacrificarlo all'altare del denaro.<br>
Abbandonare i social — cioè il nulla — significa riappropriarsi di una parte della propria libertà e quindi della propria vita.
<br><br>8 maggio 2025, Roma.
<hr>
<h2>Papa Leone XIV (14)</h2>
<p>
Oggi è il giorno 8 maggio 2025 e hanno eletto il papa, Leo XIV, Robert Francis Prevost, un americano di Chicago, cattolicissima città fra quelle degli Stati Uniti. Per giorni si parlava come fosse una certezza dell'elezione di Parolin, e invece si è visto ancora una volta quanto coloro che dicono di sapere spesso non sanno nulla, e parlano a sproposito consci dell'ignoranza collettiva e della scarsa memoria dei sassi che considerano essere i costituenti del popolo. Un papa inaspettato dai più, con un nome dimenticato dai più, con un aspetto dimenticabile, non nobile né meschino, dopo un papa così strano come Francesco.<br>
Come al solito è difficile, quasi impossibile, dare previsioni su un evento come quello dell'elezione di un pontefice, ma è comunque bello assistere a questi eventi storici, certi, fari nello scorrere del tempo.<br><br>8 maggio 2025, Roma.
</p>
  </main>
  <footer>
    <a href="index.html">Torna alla pagina principale</a>
  </footer>
</body>
</html>
