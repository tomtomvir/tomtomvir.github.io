<!DOCTYPE html>
<html>
<head>
<title>Musica</title>
	<link rel='stylesheet' type='text/css' href='../style.css'>
	<meta charset="UTF-8" />
</head>
<body>
<h1>Che ascolto?</h1>
<p>
Considero la musica un vero mistero. Ho studiato un po' di pianoforte con, ahimè, scarsi successi, me lo insegnava la cugina 
di mia madre che era maestra di conservatorio, ma lo ammetto non studiavo e ero una rapa, e ero una rapa perché non studiavo.
Comunque partecipo anche io del fenomeno umano musica, per quanto credo di avere gusti un po' strani, e non so quanto condivisibili.
Per lo più il mio punto fisso è J.S. Bach. Bach è quasi l'unico autore che riesco ad ascoltare senza fare nient'altro, dedicandomi
totalmente alla musica che sento. Di solito scarico una cosa che mi è piaciuta e la sento fino a consumarla (anche se su un telefono 
il file non si consuma, ma tanto per dire, si consumerebbe se fosse un disco ecco). 
</p>
<h2>Cos'è la musica?</h2>
<p>
La musica è un complesso di fenomeni sociali che hanno in comune la presenza di percezioni di suono organizzato in qualche forma.
Alcuni pattern di suoni, a volumi e frequenze fissate, sono particolarmente piacevoli e evocativi. <br>
Il suono ha un qualcosa in più dell'immagine? Perché invece di ballare in discoteca non balliamo in pinacoteche?
Non è una domanda da nulla, e non credo si possa dare una risposta certa. Infatti così come ci appaiono belli alcuni suoni per la
loro simmetria e consonanza, anche l'arte figurativa ci appare piacevole per motivi fisici simili.
La superiorità come legante sociale della musica, per me, non si può stabilire, rispetto per esempio al vestirsi. Sicuramente è 
una componente molto forte dell'identità e del comportamento umano.
L'unica ipotesi che posso provare a fare è quella riguardante la musica e la danza come simulazione di atti significativi per l'essere umano, come
quello d'amore o quello di violenza verso un nemico. La possibilità di velare nell'ascolto della musica questi taboo più facilmente rispetto
a quello che potrebbe farsi nel figurativo rende la musica e le canzoni uno spazio di maggiore permesso comportamentale. Farsi vedere
con un romanzo rosa è meno accettabile che ascoltare una canzone d'amore per un uomo, anche se toccassero entrambi i media, le stesse corde.
Frasi ridicole altrimenti
se dette in musica vengono apprezzate. (n.d.r. Bene, un'altra spiegazione tratta ex nihilo senza autorità, ma si abitui il lettore, a volte chi
scrive si sente Aristotele, pietà di lui.)
</p>
<h2>Ma a te piace la musica?</h2>
Sinceramente mi viene quasi da rispondere "non tanto alla fine". Non riesco a dare di matto per nessun brano, mi manca. Ho periodi in cui ascolto 
De André altri in cui mi butto sul classico, a volte l'opera, altre Califano a volte Caparezza, a volte Bob Dylan a volte Cohen. Ma non
ho nessun amico fedeli in questi autori, né una musica a cui sono particolarmente legato.
Non amo Bach per motivi profondi, le melodie e le armonie mi fanno stare bene, nient'altro; un po' mi dispiace.
<h2>Dove cercare la musica?</h2>
Generalmente ci sono vari modi per scoprire la musica. Quello che preferisco è andare sul sito dell'<a href="https://imslp.org/wiki/category:Bach,_Johann_Sebastian">IMSLP</a>, dove ci sono moltissimi brani da scaricare gratuitamente e riascoltare localmente. Così invece di affidarsi al non così funzionale algoritmo di Spotify, si possono scegliere attivamente che canzoni avere e quali no. 
E soprattutto si evita la situazione assurda di non poter avere scaricato localmente un file di un prodotto multimediale, ma debba essere per forza in streaming.
<br>
<br>
Tommaso Virgilii, settembre 2025 
<br>

(per correzioni o domande scrivi tomtomvir2004@gmail.com).

<br>
<a href="../../index.html">Indietro<a>
</body>
</html>
