<!DOCTYPE html>
<html>
<head>
<title>Internet sta stufando</title>
	<link rel='stylesheet' type='text/css' href='../style.css'>
	<meta charset="UTF-8" />
</head>
<body>
<h1>Internet comincia a stufarmi...</h1>
<p>
Parlare della situazione della rete oggi, e di tutta la tecnologia che la concerne, è quasi come parlare di tutta la società. 
I discorsi così generali e pretenziosi risultano sempre, o quasi, banali e insignificanti, quasi sciocchi; alla fine si riducono
spesso a discorsi simili a quelli che si svolgono fra due vecchie megere ignoranti che si lamentano dello stato delle cose
per evitare di lamentarsi dello stato loro proprio. E i discorsi che seguono sono in qualche modo tali, seppure fatti con 
intenzioni migliori magari.
<br>
Internet, nel senso moderno e riconoscibile all'uomo comune, è nato nei primi anni '90 ai laboratori di fisica nucleare del CERN di
Ginevra. Quello era un ambiente intriso di cultura scientifica, positivista e legato all'ambiente "libre" o "free source", al software 
libero quindi. Un progetto simile era quindi dotato delle più nobili origini, prometteva di far diventare il mondo più unito, di 
far circolare informazioni in modo libero, di rendere tutti più uguali, nessuna dittatura avrebbe potuto sostenere la sua ideologia 
in un mondo con questo strumento quasi magico con cui si potevano liberamente esprimere idee. Le cose da allora sono cambiate.
Il principale scopo di internet oggi è quello di controllare le masse, di derubarle del loro tempo e di vendere loro prodotti che 
non servono. I social media sono una trappola per tutte le età, grazie alla tecnica dello "scrolling" quelli che potevano essere 10 minuti
a vedere cosa stavano combinando di bello degli amici, diventano ore a guardare la vita di sconosciuti nel migliore dei casi, nel peggiore
a farci marcire il cervello di fronte a video generati dall'Intelligenza Artificiale. I social hanno un solo obiettivo, farci rimanere 
di fronte allo schermo il più a lungo possibile, per apprendere su di noi quanto più possibile. La cosa più frustrante e stressante per
l'utente è che sembra di buttare ore, giorni, anni di vita, in piena coscienza e libertà, quando invece in realtà sta combattendo contro
geni della tecnologia e della psicologia che trattano come topi degli uomini liberi. 
L'idea che mi sono fatto è di diminuire al massimo il tempo di utilizzo degli strumenti elettronici connessi a internet, usarli per 
cercare informazioni, ma vagare sul web non è più sicuro, non perché le persone siano più cattive, ma perché le nuove tecniche per 
attirare l'attenzione dell'utente e mantenerla sono troppo potenti e ingegnerizzate per riuscire a navigare in sicurezza in mari
così pericolosi. A tanto è arrivata la tecnica al servizio della crudeltà umana.
</p>
<h2>E allora dove andare?</h2>
<p>
Sarebbe sciocco e inutile negare l'utilità di internet e ritengo che si possa utilizzare con profitto per la persona tutt'oggi, se
si pone attenzione a come lo si fa. L'idea è quella di non venire mai utilizzati da internet. Si dovrebbero evitare in primo luogo
siti in cui appaiono inutili password, o in cui si devono produrre account personali senza una fondata ragione (sono eccettuati quelli che 
hanno una reale necessità di identificare un individuo, come ad esempio GitHub che è host del mio sito personale che state leggendo).
Un'altra cosa da evitare è la pubblicità, di ogni tipo. Dovrebbero esistere siti appositi, solo con pubbilicità e consigli per gli acquisti.
E' vergognoso che mentre guardo un video di filosofia su YouTube debba sorbirmi 5 minuti di pubblicità su rasoi, o ancora peggio su applicazioni
o corsi a pagamento. Da evitare tutti i siti in cui si "scrolla", i media vanno cercati in modo attivo, preferibilmente per passa parola, o su siti
conosciuti. Ad esempio si può conoscere un canale YT, e ogni volta tornare in quel canale in modo attivo, non aspettare che l'algoritmo decida
di dosarti la dopamina nei modi più utili per Google.
Lo scrolling è l'epitome del web che controlla l'utente. L'utente ha come unico scopo quello di osservare e perdere tempo, non ha nessun ruolo attivo, 
assorbe semplicemente informazioni.
Inoltre io vorrei sottolineare come scrollare in fondo sia brutto e noioso, quindi ancora di più conviene smettere di farlo e basta.
</p>
<br>
Tommaso Virgilii, settembre 2025 
<br>
<br>
(per correzioni o domande scrivi tomtomvir2004@gmail.com).

<br>
<a href="../../index.html">Indietro<a>
</body>
</html>
